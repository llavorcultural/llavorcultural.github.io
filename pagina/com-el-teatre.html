<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
    <link rel="stylesheet" href="/dist/OwlCarousel2-2.3.4/assets/owl.carousel.min.css">
    <link rel="stylesheet" href="/dist/OwlCarousel2-2.3.4/assets/owl.theme.default.min.css">
    <link rel="stylesheet" href="/dist/bootstrap-5.3.2-dist/css/bootstrap.min.css">
    <link rel="stylesheet" href="/assets/css/style.min.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Lato&family=Montserrat:wght@400;700&display=swap"
        rel="stylesheet">
    <script src="/assets/js/jquery-3.7.1.min.js"></script>
    <script src="/dist/OwlCarousel2-2.3.4/owl.carousel.min.js"></script>
    <script src="/dist/bootstrap-5.3.2-dist/js/bootstrap.bundle.min.js"></script>

    <script>
        $(document).ready(function () {
            $('.owl-carousel').owlCarousel({
                loop: true,
                margin: 0,
                nav: true,
                responsive: {
                    0: {
                        items: 1
                    },
                    700: {
                        items: 2
                    },
                    1000: {
                        items: 3
                    },
                    1500: {
                        items: 4
                    }
                }
            });
        });

    </script>
</head>

<body>
    <div class="page-wrap">
        <!-- Header -->
        <header>
            <div class="logo"><a href="/"><img src="/assets/images/cap-llavor.jpg" class="img-fluid"
                        alt="Logo llavor"></a></div>
            <nav class="menu">
                <ul>
                    <li class="menu-item"><a href="/">INICI</a></li>
                    <li class="menu-item"><a href="/pagina/manifest.html">MANIFEST</a></li>
                </ul>
            </nav>
        </header>
        <!-- End Header -->
        <!-- Main -->
        <main>
            <!-- Carousel -->
            <div class="owl-carousel">
                <div class="slide">
                    <div class="post-media"><img src="/assets/images/francesc-parcerisas.jpg-400x300.jpg" alt=""></div>
                    <div class="post-body">
                        <div class="post-title">
                            <h4>
                                <a href="/pagina/com-el-teatre.html">Francesc Parcerisas Vázquez: “La traducció és una
                                    mica com el teatre, un món
                                    de ficció que el lector i l’espectador s’han de creure”</a>
                            </h4>
                        </div>
                        <div class="post-meta">
                            <span class="post-date">29 de gener de 2022</span>
                        </div>
                    </div>
                </div>
                <div class="slide">
                    <div class="post-media"><img src="/assets/images/002-per-Ana-Borja-400x300.jpg" alt=""></div>
                    <div class="post-body">
                        <div class="post-title">
                            <h4>
                                <a href="/pagina/traduir-es-triar.html">Pau Sanchis Ferrer: “Traduir és triar i quan
                                    tries hi ha risc (l’aventura),
                                    noves coneixences a l’abast (la curiositat) i basarda (el dubte)”</a>
                            </h4>
                        </div>
                        <div class="post-meta">
                            <span class="post-date">10 de maig de 2021</span>
                        </div>
                    </div>
                </div>
                <div class="slide">
                    <div class="post-media"><img
                            src="/assets/images/800px-Carl_Van_Vechten_-_William_Faulkner_greyscale_and_cropped-400x300.jpg"
                            alt=""></div>
                    <div class="post-body">
                        <div class="post-title">
                            <h4>
                                <a href="/pagina/soroll-i-furia.html">El soroll i la fúria, William Faulkner (No-res ho
                                    és tot)</a>
                            </h4>
                        </div>
                        <div class="post-meta">
                            <span class="post-date">19 d'abril de 2021</span>
                        </div>
                    </div>
                </div>
                <div class="slide">
                    <div class="post-media"><img src="/assets/images/foto-de-AURELIA-GONZALEZ-400x300.jpg" alt=""></div>
                    <div class="post-body">
                        <div class="post-title">
                            <h4>
                                <a href="/pagina/acceptar-la-finitud.html">Núria Mirabet, alimentar-se és acceptar la
                                    finitud</a>
                            </h4>
                        </div>
                        <div class="post-meta">
                            <span class="post-date">12 d'abril de 2021</span>
                        </div>
                    </div>
                </div>
            </div>
            <!-- End Carousel -->
            <div class="container">
                <div class="row">
                    <!-- Article Loop -->
                    <div class="article-container col-md-9 order-md-2">
                        <div class="article">
                            <div class="row">
                                <div class="post-body col-xxl-11 col-md-10">
                                    <div class="post-body-container">


                                        <div class="post-title">
                                            <h1>Francesc Parcerisas Vázquez: “La traducció és una mica com el
                                                teatre, un món de ficció que el lector i l’espectador s’han de
                                                creure”﻿</h1>

                                        </div>

                                        <div class="post-entry">
                                            <p><img decoding="async" loading="lazy"
                                                    class="wp-image-954" style="width: 600px;"
                                                    src="/assets/images/francesc-parcerisas.jpg-400x300.jpg"
                                                    alt=""><br>El poeta i traductor
                                                Francesc Parcerisas | Foto: Arxiu particular.</p>


                                            <p><strong>Francesc Parcerisas Vázquez</strong>&nbsp; (Begues, 1944),
                                                llicenciat en filosofia per la UB i doctorat en teoria de la
                                                traducció per la UAB, és traductor, poeta, i ha treballat com a
                                                professor al Departament de Traducció i Interpretació de la UAB. Ha
                                                format part de diversos jurats de premis de traducció; ha estat
                                                portaveu de la secció de traductors de l’AELC; i ha participat en
                                                diversos grups europeus de promoció de la traducció. En la seva
                                                etapa com a director de la ILC va impulsar els Seminaris de
                                                Traducció Poètica de Farrera. El 1992 rep el Premi de la Crítica
                                                Serra d’Or per la traducció de <em>La llanterna de l’arç</em>, de
                                                Seamus Heaney; el 2001 rep el Premi Cavall Verd-Rafael Jaume de
                                                traducció poètica i el Ciutat de Barcelona per&nbsp;<em>Un esborrany
                                                    de XXX Cantos</em>, d’Ezra Pound. Entre d’altres, ha traduït
                                                autors com Rimbaud, Scott Fitzgerald, Poe, Tolkien, Pavese, i
                                                Lessing; i ha dirigit la col·lecció de traduccions literàries
                                                «Clàssics Moderns» per a l’editorial EDHASA.</p>

                                            <p>L’escriptora Sílvia Romero l’entrevista per a la secció ‘La veu del
                                                traductor’.</p>


                                            <p><strong>Sílvia Romero: Agafant el català com a idioma de referència,
                                                    amb quins altres idiomes el treballes, ja sigui com a origen o
                                                    com a destí?</strong></p>

                                            <p><strong>Francesc Parcerisas</strong>: Només faig traducció de
                                                l’anglès al català. En altres èpoques, amb l’agosarament de jovenet,
                                                en vaig fer del francès i de l’italià al castellà i al català. I del
                                                castellà al català també algun cop.<br></p>

                                            <p><strong>Sílvia Romero: Recordes quin va ser el primer llibre que vas
                                                    traduir?</strong></p>

                                            <p><strong>Francesc Parcerisas</strong>: Si no recordo malament, vaig
                                                començar traduint articles per a enciclopèdies; però el primer
                                                encàrrec de debò em va arribar de les mans del professor Antoni
                                                Vilanova que em va demanar si volia traduir un llibre del francès al
                                                castellà per a la col·lecció Palabra en el tiempo, de Lumen, que ell
                                                dirigia. El llibre era una traducció francesa d’un autor hongarès,
                                                Milan Füst, i la novel·la es diu, en la traducció castellana,<em>
                                                    Historia de mi mujer</em>. Jo, que era molt innocent, vaig
                                                pensar que allò seria bufar i fer ampolles però em va costar molt, i
                                                vaig tenir sort de l’ajut d’un company que ja en sabia molt més, i
                                                que després ha estat un traductor de molt de renom, Carlos Manzano.
                                                Vist amb distància, ara puc dir que el problema no era només la meva
                                                notable inexperiència traductora, sinó també la meva inexperiència
                                                vital. És un llibre que té com a tema central la gelosia i crec que
                                                no es pot traduir sense comprendre bé què estàs traduint. Jo era un
                                                jove que no tenia ni idea del que era la gelosia i segur que això em
                                                feia traduir a contrapel.<br></p>

                                            <p><strong>Sílvia Romero: Podries dir-nos en quina traducció estàs
                                                    treballant actualment? I ja posats: ens podries fer cinc cèntims
                                                    sobre aquesta obra i comentar, si és el cas, amb quins problemes
                                                    t’estàs trobant?</strong></p>

                                            <p><strong>Francesc Parcerisas</strong>: Ara tradueixo molt poc, però
                                                durant la pandèmia vaig traduir una sèrie important de poemes de
                                                l’autora en llengua anglesa, Tjawangwa Dema, nascuda a Botswana, que
                                                havia de participar en un festival a Barcelona. Va donar la
                                                casualitat que és professora de literatura a la Universitat de
                                                Bristol, la mateixa on jo vaig fer classes va cinquanta anys! Per
                                                desgràcia la seva vinguda a Barcelona es va haver d’ajornar per les
                                                restriccions, però suposo que algun dia les traduccions serviran,
                                                d’una manera o una altra, per divulgar la seva poesia. Són poemes
                                                d’una força enorme, molt punyents, devastadors, com es pot veure en
                                                alguns dels videos que té penjats a la xarxa. Es tracta de poemes
                                                plens de noms i referències culturals que jo desconeixia i que vaig
                                                haver de buscar, i de connotacions que no m’era fàcil copsar. Vaig
                                                tenir l’enorme sort que em van passar el seu correu electrònic i ens
                                                vam poder escriure; ella va respondre amb molta amabilitat les meves
                                                preguntes i interrogants (que ocupaven dues pàgines ben atapeïdes!).
                                                Va ser una traducció difícil però n’he quedat content.<br></p>

                                            <p><strong>Sílvia Romero: En general, qui tria el traductor d’una
                                                    obra?</strong></p>

                                            <p><strong>Francesc Parcerisas</strong>: En general els editors, que són
                                                els qui n’han de comprar els drets, però els traductors –sobretot
                                                els coneguts—poden fer propostes de llibres o autors que els agradin
                                                i provar sort. Quan vaig fer de director literari de la col·lecció
                                                Clàssics Moderns vaig poder “proposar-me” títols que m’hauria
                                                agradat traduir, en aquell cas em vaig haver de conformar amb
                                                veure’ls traduïts: Laurie Lee, Aubrey Beardsley o Mervyn Peake són
                                                autors que vam publicar i que m’hauria agradat traduir. <em>El Nadal
                                                    d’un nen a Gal·les</em> de Dylan Thomas el vaig tenir desat a un
                                                calaix molts anys, perquè l’havia proposat sense sort a diferents
                                                editorials; però finalment Viena s’hi va interessar i va sortir en
                                                una edició preciosa il·lustrada per en Pep Montserrat.</p>

                                            <figure class="wp-block-image size-full is-resized"><a
                                                    href="/assets/images/francesc-parcerisas-AELC-2.png"><img
                                                        decoding="async" loading="lazy"
                                                        src="/assets/images/francesc-parcerisas-AELC-2.png"
                                                        alt="" class="wp-image-5489" ></a>
                                                <figcaption>Francesc Parcerisas a l’Associació d’Escriptors en
                                                    Llengua Catalana (AELC) | Foto: ©Carme Esteve/AELC</figcaption>
                                            </figure>

                                            <p><strong>Sílvia Romero: Un traductor hauria de ser escriptor?
                                                    Comportaria això algun avantatge o pel contrari pot ser un
                                                    inconvenient?</strong></p>

                                            <p><strong>Francesc Parcerisas</strong>: No cal. Ha de tenir passió per
                                                la llengua i gust per l’escriptura –i per la lectura!–, però no cal
                                                que tingui obra original pròpia. Conec traductors excel·lents que en
                                                tenen prou amb traduir (Dolors Udina o Josefina Caball en són
                                                grandíssims exemples) i, d’altra banda, hi ha escriptors que, posats
                                                a traduir, poden voler fer una adaptació personal o un lluïment. La
                                                traducció americana de <em>La Chamade</em> de Françoise Sagan per
                                                Douglas Hofstadter és un bon exemple del traductor que ocupa tota la
                                                fotografia. Això també passa amb els professors i especialistes, que
                                                poden saber moltíssim sobre un autor o sobre una obra, però que
                                                sovint tradueixen sense gaire encert. Tot i que, naturalment, també
                                                hi ha professors experts que són un model absolut: Joaquim Mallafrè
                                                o Joaquim Sala-Sanahuja, per citar dos col·legues eminents.<br></p>

                                            <p><strong>Sílvia Romero: Hi ha alguna traducció que t’hagi proporcionat
                                                    una satisfacció més intensa pel motiu “x” que sigui?</strong>
                                            </p>

                                            <p><strong>Francesc Parcerisas</strong>: N’hi ha, però per raons de
                                                vegades molt diverses i, fins i tot, un xic rocambolesques. Aprecio
                                                molts les traduccions de Cesare Pavese que vaig fer de l’italià
                                                sabent-ne molt poc, per encàrrec d’en Francesc Vallverdú, d’Edicions
                                                62. Eren els anys seixanta i em van fer descobrir un autor que
                                                encara m’entusiasma. O les primeres de l’anglès, quan feia el servei
                                                militar, l’any 1968, buscant paraula per paraula al diccionari!
                                                M’agrada la traducció d’<em>El Nadal d’un nen a Gal·les </em>que
                                                vaig fer com un exercici durant unes vacances d’estiu, tot escoltant
                                                el cassette amb la lectura que en feia Dylan Thomas i una de l’òpera
                                                de Menotti <em>La mèdium</em>, també escoltant un cop i un altre la
                                                gravació original perquè la traducció encaixés amb la música.
                                                Traduir Seamus Heaney em va permetre tractar-lo una mica i
                                                establir-hi una certa amistat, perquè congeniàvem en moltes coses.
                                                J.R.R. Tolkien m’ha donat moltes alegries –encara de tant en tant
                                                faig alguna xerrada sobre la traducció d’<em>El Senyor dels
                                                    Anells</em> i tinc algunes anècdotes prou sucoses–. D’aquí poc
                                                participaré a la presentació de la traducció a l’asturià a
                                                Barcelona. Em sembla que Tolkien, més que no pas Eliot, Pound, Poe,
                                                Nin, Lessing…, serà el meu <em>claim to fame</em> per a la història,
                                                encara que, per com anaven les coses en aquella època, és una
                                                traducció que em van pagar bé però de la qual mai no n’he tingut els
                                                drets…<br></p>


                                            <p><strong>Sílvia Romero: Sovint els lectors ens preguntem quins
                                                    mecanismes utilitzeu els traductors perquè l’original no perdi
                                                    intensitat en ser traduït: com trobar el significat més exacte
                                                    d’un mot, com mantenir els jocs fonètics o de paraula. Ens en
                                                    podries fer cinc cèntims?</strong></p>


                                            <p><strong>Francesc Parcerisas</strong>: Es tracta de llegir a fons
                                                l’original, d’interioritzar-lo i repetir-lo. La traducció, que per
                                                força és diferent, has d’aconseguir que tingui “un aire de família”,
                                                que hi puguis reconèixer l’original sabent que ni hi és, ni hi ha de
                                                ser. La traducció és una mica com el teatre, un món de ficció que el
                                                lector i l’espectador s’han de creure. Les eines i recursos en la
                                                llengua d’arribada, i el gust del traductor, són, no cal dir-ho, la
                                                mare dels ous.</p>


                                            <figure class="wp-block-image size-large"><a
                                                    href="/assets/images/Francesc-Parcerisas-amb-text-peu-foto-2-700x439.jpg"><img
                                                        decoding="async" loading="lazy" width="700" height="439"
                                                        src="/assets/images/Francesc-Parcerisas-amb-text-peu-foto-2-700x439.jpg"
                                                        alt="" class="wp-image-5493"></a>
                                                <figcaption>Francesc Parcerisas l’ any 1977, traduint els “Poemes
                                                    amorosos de l’antic Egipte” amb Jaume Vallcorba, a la casa del
                                                    Puig d’en Pere Toni, a Eivissa | Foto: Arxiu particular.
                                                </figcaption>
                                            </figure>

                                            <p><strong>Sílvia Romero: També sovint es comenta que alguns idiomes són
                                                    més rics que d’altres en un camp semàntic concret. Si això és
                                                    cert, com es resol aquesta qüestió?</strong></p>

                                            <p><strong>Francesc Parcerisas</strong>: Es pot perdre alguna cosa en un
                                                camp determinat i enriquir la traducció en algun altre. En qualsevol
                                                cas la riquesa expressiva que tenim és enorme i la tradició,
                                                l’estil, la fraseologia, els diccionaris sempre ens poden ajudar.
                                                Però si no tenim deu sinònims com l’original i només en disposem de
                                                cinc, fem-ne servir cinc. (Suposant que la sinonímia existeixi, cosa
                                                que dubto.) Naturalment com més allunyades són les llengües més
                                                difícil és aquesta operació. Entre llengües romàniques, posem per
                                                cas, no és fàcil, però l’operació no té res a veure amb el que deu
                                                ser traduir del japonès, del xinès, de l’àrab… Aquesta tria obligada
                                                és la part més “divertida” de la traducció, que sempre és un text
                                                diferent, nou. Cada traducció l’hem d’entendre com una nova lectura
                                                –i escriptura—de l’original. A mi m’agrada poder llegir traduccions
                                                diverses per fruir del mateix text sota llums diverses. Fa alguns
                                                anys Einaudi publicava una col·lecció extraordinària, Scrittori
                                                tradotti da scrittori, d’escriptors estrangers traduïts a l’italià
                                                per escriptors italians d’anomenada, i de tant en tant incloïa també
                                                una segona traducció en una altra llengua; em sembla recordar que
                                                <em>Typhoon</em> de Joseph Conrad hi era publicat en l’original
                                                anglès acarat amb la versió francesa d’André Gide i amb la traducció
                                                italiana d’Ugo Mursia a peu de plana. Una meravella.<br>
                                            </p>

                                            <p><strong>Sílvia Romero: Per traduir bé un autor cal conèixer
                                                    prèviament la seva obra i la seva escriptura?</strong></p>

                                            <p><strong>Francesc Parcerisas</strong>: Sí i no. Jo soc partidari de
                                                conèixer l’autor, de llegir-ne altres obres i de tenir com més
                                                traduccions millor de l’obra que tradueixes. Però sé que hi ha
                                                traductors que volen començar a traduir sense gairebé ni saber de
                                                què va el llibre. Aquesta segona opció, que respecto, obliga a fer
                                                més versions, a corregir moltes més vegades. També la possibilitat
                                                de posar-se en contacte amb l’autor i d’exposar-li els dubtes que
                                                tens, és ideal. Crec que era una de les claus de l’èxit dels
                                                Seminaris de Traducció de la ILC a Farrera de Pallars: podies
                                                discutir amb altres traductors i exposar els dubtes i la
                                                controvèrsia a l’autor, que podia decidir sobre les opcions que li
                                                plantejàvem (o no…); tot un luxe.<br></p>

                                            <p><strong>Sílvia Romero: Creus que cal una sensibilitat especial per
                                                    dedicar-se a aquesta professió? És a dir: cal que el traductor
                                                    sigui una persona empàtica?</strong></p>

                                            <p><strong>Francesc Parcerisas</strong>: Cal que el traductor sigui algú
                                                amb gust per la llengua, per la literatura. No s’hi val a
                                                destralejar. També cal tenir paciència i constància. La dedicació
                                                d’alguns traductors actuals és envejable, tota una lliçó de
                                                professionalitat, gosaria dir que ens “salven la llengua” (una
                                                expressió espriuana que no m’acaba de fer el pes, perquè crec que és
                                                la llengua la que ens salva a nosaltres) tant o més que els
                                                escriptors d’obra original.<br></p>

                                            <p><strong>Sílvia Romero: Quines són les darreres obres que has traduït?
                                                    Cita’n tres o quatre.&nbsp;</strong></p>

                                            <p><strong>Francesc Parcerisas</strong>: Els <em>Cantos pisans
                                                </em>d’Ezra Pound (Adesiara), <em>La narració d’Arthur Gordon
                                                    Pym</em> d’E.A. Poe (Proa, que és una reedició posada al dia),
                                                <em>El retorn del soldat</em> de Rebecca West (Viena).<br>
                                            </p>

                                            <p><strong>Sílvia Romero: Moltes gràcies per acceptar respondre aquest
                                                    qüestionari. I ara, més que una pregunta, aquest és l’instant
                                                    estrella de “La veu del traductor”. Si vols, pots comentar
                                                    breument allò que consideris més oportú al voltant de la teva
                                                    professió.&nbsp;</strong></p>

                                            <p><strong>Francesc Parcerisas</strong>: Com s’ha repetit sovint, la
                                                traducció ensenya a llegir a poc a poc, a estimar els autors. La
                                                diversitat del món té el seu epicentre en la traducció, que existeix
                                                perquè és el més alt reconeixement de les diferències. Ara que no he
                                                de traduir ni de fer classes m’interessa reflexionar sobre el que la
                                                traducció representa. Em preocupa, des del vessant teòric, la
                                                “necessitat de traduccions”, la necessitat d’incorporar coses
                                                “noves” a una cultura, sobretot si això pot ser interpretat com a un
                                                símptoma de feblesa de la cultura receptora. (El predomini de les
                                                traduccions de l’anglès a tot el món n’és una derivada evident i
                                                abassegadora.) Però també em preocupa el “grau zero de la
                                                traducció”, és a dir, aquelles situacions en què més val no
                                                deixar-se traduir per no aigualir encara més la llengua o la
                                                literatura de partida. L’escriptor Christopher Whyte, poeta en
                                                gaèlic escocès i bon catalanòfil, té unes reflexions molts
                                                interessants sobre aquesta situació límit. I també em preocupa la
                                                necessitat de retraduir, que de vegades veig com una submissió
                                                innecessària i una mica barroera a imposicions mercantilistes de la
                                                indústria editorial.<br></p>

                                            <p></p>
                                            <p><br></p>
                                        </div>

                                    </div>

                                </div>
                                <div class="post-date col-xxl-1 col-md-2">
                                    <div class="date-content">
                                        <span class="year">2022 </span><span class="month"> GEN. </span><span
                                            class="day"> 29</span>

                                    </div>
                                </div>
                            </div>
                        </div>
                        <div class="author">
                            <div class="row">
                                <div class="author-body col-md-10 col-xxl-11">
                                    <div class="author-container">
                                        <div class="about-author">
                                            <div class="image-thumb">
                                                <img src="/assets/images/silvia.jpg" alt="Laura Basagaña">
                                            </div>
                                            <div class="author-info">
                                                <div class="author-name">
                                                    <h4>SÍLVIA ROMERO I OLEA</h4>
                                                </div>
                                                <div class="author-content">
                                                    <p>Escriptora i conductora de Clubs de lectura.</p>
                                                </div>
                                            </div>
                                        </div>
                                    </div>
                                </div>
                            </div>
                        </div>
                    </div>
                    <!-- End Article Loop -->
                    <!-- Sidebar -->
                    <div class="sidebar col-md-3 order-md-1">
                        <div class="site-definition">
                            <div class="image">
                                <img src="/assets/images/logollavor-petit.jpg" alt="">
                            </div>
                            <div class="content">
                                <h3>LLAVOR CULTURAL</h3>
                                <p>Som el setmanari cultural de literatura que alimenta l’intel·lecte</p>
                            </div>
                        </div>
                        <div class="generalitat">
                            <p>Amb el suport de:</p>
                            <div class="image">
                                <img src="/assets/images/logo_gencat_cultura.png" alt="">
                            </div>
                        </div>
                    </div>
                    <!-- End Sidebar -->
                </div>
            </div>



        </main>
        <!-- End Main -->
        <!-- Footer -->
        <footer>
            <p>COPYRIGHT © 2021. LLAVOR CULTURAL</p>
        </footer>
        <!-- End Footer -->
    </div>
</body>

</html>